# 5725 - Maskinlæring

## Skeiðsupplýsingar

__Heiti__
Maskinlæring

__Skeiðsnummar__
5725.25

__Lestrarár__
2025-2026

__ECTS__
7,50

__Stig__
Master

__Deildir__
Náttúruvísindadeildin

__Útbúgvingar__
M.Sc. í dátuvísindum

__Fortreytir__
Hesi (ella líknandi) skeið:
 - 	Innleiðsla í forritan við Python
 - 	Innleiðsla í tilgjørt vit 
 - 	Hagfrøðilig læring

__Undirvísingarmál__
Undirvíst verður á føroyskum.

__Tilmelding__
Lesandi á 1. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato__
27. oktober 2025

__Endadato__
18. desember 2025

## Fakligt innihald

__Endamál__
Endamálið við skeiðinum er, at lesandi ognar sær grundleggjandi vitan um maskinlæring og lærir ymisk háttaløg, og hvussu tey verða nýtt í praksis. Harumframt ognar tann lesandi sær ástøðiligt grundarlag og førleikar at seta maskinlæringar-algoritmur í verk. Við verkiligum venjingum ognar lesandi sær førleikar at loysa uppgávur og at greina torgreind dátusett.

__Læruúrtøka__
Tá skeiðið er lokið, skal tann lesandi vera før/ur fyri at:

 - 	Greiða frá og meta um grundleggjandi hugtøkum í maskinlæring.
 - 	Nýta og meta um maskinlæringarhættirnar í skeiðnum.
 - 	Seta í verk maskinlæringarhættir í einum forritanarmáli.
 - 	Meta um styrki og veikleikar hjá maskinlæringarhættum.
 - 	Visualisera og tulka úrslit frá maskinlæringarhættunum.

__Innihald__
 - 	Ensemble-háttaløg
 - 	Support vector machines (SVM)
 - 	Bagging
 - 	Boosting
 - 	Trægrundað háttaløg (Tree-based methods)
	 - 	Avgerðartrø (Decision trees)
	 - 	Tilvildarligur skógur (Random forest)
 - 	Lærihættir við ongum eftirliti (Unsupervised learning)
	 - 	Flokkan (Clustering)
	 - 	Gaussian Mixture Models (GMMs)
	 - 	Uppdaga frávik (Anomaly Detection) 
 - 	Viðmælara-skipan (Recommender System) 
 - 	(Endur)styrkjandi læring (Reinforcement learning)
 - 	Praktisk maskinlæring
	 - 	Dátuhugleiðing 
	 - 	Maskinlæringar-rørleiðing (Machine learning pipeline)
 - 	Praktiskt arbeiði

__Læru- og undirvísingarhættir__
Fyrilestrar, venjingar, bólkaarbeiði, sjálvlestur

## Próvtøka

__Próvtøkuháttur__
Tvær verkætlanir skulu latast inn. Ein, tá vit eru komin hálvvegis, og so ein endaverkætlan. Tann lesandi skal hava staðið báðar verkætlanirnar til ásettar tíðarfreistir fyri at sleppa til próvtøku. Endaliga próvtøkan er munnlig við ongari fyrireikingartíð. Fyrru helvt av próvtøkuni verja tey lesandi endaverkætlanina, og seinnu helvt tosa vit um spurningar úr pensum, ið tey lesandi draga tilvildarliga. Munnliga próvtøkan telur 100% av próvtalinum.

__Próvdøming (innanhýsis/uttanhýsis)__
Uttanhýsis

__Próvtalsstigi__
7-talsstigin

__Próvtøkudagur/dagar__
Próvtøkuinnlatingin verður 18/12, 2025. Munnliga próvtøkan verður 12/01 og 13/01, 2026.
Endurpróvtøkan verður í viku 14, 2026.

__Freist fyri frámelding til próvtøku__
27. oktober 2025

## Ábyrgd og undirvísarar

__Ábyrgd__
Barbara Scalvini

__Undirvísarar__
Dávid í Lág


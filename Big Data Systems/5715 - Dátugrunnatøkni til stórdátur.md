# 5715 - Dátugrunnatøkni til stórdátur

## Skeiðsupplýsingar

__Heiti__

Dátugrunnatøkni til stórdátur

__Skeiðsnummar__

5715.24

__Lestrarár__

2025-2026

__ECTS__

7,50

__Stig__

Master

__Deildir__

Náttúruvísindadeildin

__Útbúgvingar__

M.Sc. í dátuvísindum

__Fortreytir__

Skeið í dátubasum og ynskiligt minst eitt skeið í forritan frá BSc í KT-verkfrøði ella frá tilsvarandi útbúgving.

__Undirvísingarmál__

Undirvíst verður á føroyskum.

__Tilmelding__

Lesandi á 2. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato__

13. apríl 2026

__Endadato__

5. juni 2026

## Fakligt innihald

__Endamál__

Gera tey lesandi før fyri at umsita og greina stórdátur við at geva teimum kunnleika um dátugrunnar- og dátugreiningartøkni til stórdátur umframt ymiskar nýtsluhættir innan hesa tøkni.

__Læruúrtøka__

Tá skeiðið er lokið, skal tann lesandi vera før/ur fyri at:
 - 	Greiða frá og meta um grundleggjandi hugtøk innan stórdátur so sum eyðkennini við stórdátur, multidimensionellar dátur og OLAP mótvegis OLTP.
 - 	Greiða frá og meta um multidimensionellar dátugrunnar, umframt handfaring av multidimensionellum dátum.
 - 	Greiða frá, nýta og grundgeva fyri val av grundleggjandi multidimensionellari myndlan.
 - 	Greiða frá og við OLAP-tólum seta í verk dátuvøruhús við dátum frá fleiri dátukeldum við til dømis Extract-Transform-Load (ETL).
 - 	Greiða frá og meta um grundleggjandi útbýttar (distributed) dátugoymslur av heterogenum dátumongdum við til dømis Hadoop Distributed File System (HDFS).
 - 	Greiða frá og meta um ymisk háttaløg fyri at økja um fault-tolerance.
 - 	Greiða frá og við stórdátutólum avrika útbýtta (distributed) dátugreining við til dømis MapReduce ella Apache Spark.
 - 	Greiða frá, kjakast um og senda OLAP fyrispurningar við tólum, so sum Apache Spark ella Multi Dimensional Expressions (MDX).
 - 	Greiða frá sergjørdum dátugrunnatøkni (NoSQL), so sum lykla-virðis-, skjala-, tíðarseriu- ella graf-goymslur.

__Innihald__

 - 	Stórdátu-eyðkennir og OLAP (Online Analytical Processing) mótvegis OLTP (Online Transactional Processing).
 - 	Multidimensionell myndlan. Relationell goymsla av hesi myndlan, umframt albøting (optimering) av goymsluni. Multidimensionellir fyrispurningar.
 - 	Uppsetan av dátuvøruhúsi og integratión av dátum frá fleiri dátukeldum við Extract-Transform-Load (ETL). Handfaring og viðlíkahald av dátuvøruhúsum.
 - 	Almenn innleiðing til útbýttar (distributed) dátugoymslur.
 - 	Replikatión og sambæri (consistency) av útbýttum (distributed) dátugoymslum.
 - 	Stórdátugreining.
 - 	Sergjørdar dátugrunnatøknir (NoSQL).

__Læru- og undirvísingarhættir__

Fyrilestrar, uppgávur, sjálvlestur og kravd avrik grundað á ymiskt undirvísingartilfar frá lestrarlistanum. Kravd avrik kann vera innlatingar og/ella framløgur, sum greina stórdátugrunnatøkni.

## Próvtøka

__Próvtøkuháttur__

Øll kravd avrik skula vera staðin til ásettar tíðarfreistir. Próvtøkan verður ein munnlig próvtøka uttan fyrireikingartíð fyri meting av øllum skeiðsinnihaldinum (vigar 100%), við støði í undirvísingartilfari og kravdum avrikum. Endurpróvtøka og sjúkraroynd vera skipað eftir sama leisti, sum próvtøkan.

__Próvdøming (innanhýsis/uttanhýsis)__

Uttanhýsis

__Próvtalsstigi__

7-talsstigin

__Próvtøkudagur/dagar__

Munnliga próvtøkan verður 11/06-2026 og 12/06-2026.

__Freist fyri frámelding til próvtøku__

13. apríl 2026

## Ábyrgd og undirvísarar

__Ábyrgd__

Sigmundur Vang

__Undirvísarar__

Sigmundur Vang


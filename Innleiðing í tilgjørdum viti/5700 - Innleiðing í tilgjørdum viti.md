# 5700 - Innleiðing í tilgjørdum viti

## Skeiðsupplýsingar

__Heiti__
Innleiðing í tilgjørdum viti

__Skeiðsnummar__
5700.25

__Lestrarár__
2025-2026

__ECTS__
7,50

__Stig__
Master

__Deildir__
Náttúruvísindadeildin

__Útbúgvingar__
M.Sc. í dátuvísindum

__Fortreytir__
Diskret støddfrøði (7,5 ECTS), Algoritmur og dátustrukturar (7,5 ECTS), Innleiðandi forritan við Python (7,5 ECTS) ella annað skeið í innleiðandi forritan.

__Undirvísingarmál__
Undirvíst verður á enskum.

__Tilmelding__
Lesandi á 1. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato__
25. august 2025

__Endadato__
17. oktober 2025

## Fakligt innihald

__Endamál__
Endamálið við hesum skeiði er at geva teimum lesandi kunnleika til innleiðandi hugtøk og sniðgávu-meginreglur í vitlíki við denti á symbolikk. Skeiðið gevur tí lesandi amboð til sjálvstøðugt at velja og brúka týðandi tøknir frá leiting, logikki, sannlíkindi og optimeringshættum til ávísar trupulleikar í sambandi við vitlíki. Harafturat fer tann lesandi at kunna eyðmerkja og kjakast um nýtslumøguleikar, avbjóðingar og samfelagsligar avleiðingar av vitlíki.

__Læruúrtøka__
Tá skeiðið er lokið, skal tann lesandi vera før/ur fyri at:

- Eyðmerkja og kjakast um styrkir og veikleikar av symbolskum móti sub-symbolskum vitlíki. 
- Greina og samanbera virknisdygd av ymiskum leiti- og optimeringshættum, herundir upplýst og óupplýst leiting,  mótspælandi leiting og hill-climbing hættir.
- Meta um og við forritan í Python at seta í verk leitihættir, optimeringsalgoritmur og funktiónir, sum meta um spøl.
- Meta um og við forritan í Python at seta í verk avgerðarhættir í sambandi við sannlíkindi. 
- Meta um, hvat slag av trupulleikum og støðum hava tørv á at brúka dátu- og vitanargrundaðar tøknir. 
- Kenna aftur og kjakast um leiting, logikk, optimeringshættir og tað sannlíkinda-grundaða háttalagið í núverandi gransking í vitlíki og tøkni. 
- Meta um og kjakast um samfelagsligar, etiskar og løgfrøðiligar avleiðingar av vitlíki og vanliga helling (biases) í samband við vitlíki.

__Innihald__
 - 	Allýsing av vitlíki. 
 - 	Symbolskt vitlíki móti sub-symbolskum vitlíki. Intelligentir agentar og leititrupulleikar. Upplýst og óupplýst leiting, leitihættir, leiting millum mótspælandi agentar og spøl.
 - 	Kunnleiki og logikkur. Propositionellur og "first order" logikkur, avgerðarreglur og hættir (modus ponens, kanning av modelli, loysni), prógva setningar, endurskoða sannføring. Niðurstøður grundaðar á sannlíkindi. Bayesisk regla og Markov modellir. 
 - 	Optimeringshættir, harímillum lokal leiting, hill-climbing og uppgávur, ið skulu uppfylla ávísar avmarkingar (constraint satisfaction problems). 
 - 	Yvirlit yvir nýtslu av leiting, logikki og sannlíkindum í  vitlíki í dagsins samfelag.
 - 	Almenn innleiðsla í maskinlæring. 
 - 	Rættvísi og helling (bias) í vitlíki, samfelagsligar og etiskar avbjóðingar við vitlíki.

__Læru- og undirvísingarhættir__
Fyrilestrar, venjingar, uppgávur, sjálvlestur.

## Próvtøka

__Próvtøkuháttur__
Ein munnlig próvtøka við ongari fyrireikingartíð, ið metir alt  skeiðsinnihaldið (vigar 100%). Fyri at sleppa til próvtøku skulu tvær kravdar innlatingar latast inn til ásettar tíðarfreistir, sum tey lesandi fáa afturboðan um, og sum eisini skulu verjast til próvtøkuna.

__Próvdøming (innanhýsis/uttanhýsis)__
Uttanhýsis

__Próvtalsstigi__
7-talsstigin

__Próvtøkudagur/dagar__
Munnliga próvtøkan verður 23/10 og 24/10, 2025.
Endurpróvtøkan verður í viku 2, 2026.

__Freist fyri frámelding til próvtøku__
25. august 2025

## Ábyrgd og undirvísarar

__Ábyrgd__
Barbara Scalvini

__Undirvísarar__
Barbara Scalvini


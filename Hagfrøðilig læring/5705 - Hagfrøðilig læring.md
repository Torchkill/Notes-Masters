# 5705 - Hagfrøðilig læring

## Skeiðsupplýsingar

__Heiti:__
Hagfrøðilig læring

__Skeiðsnummar:__
5705.25

__Lestrarár:__
2025-2026

__ECTS:__
7,50

__Stig:__
Master

__Deildir:__
Náttúruvísindadeildin

__Útbúgvingar:__
M.Sc. í dátuvísindum

__Fortreytir:__
Innleiðandi forritan við Python (7.5 ECTS) ella annað skeið í innleiðandi forritan

__Undirvísingarmál:__
Undirvíst verður á føroyskum.

__Tilmelding:__
Lesandi á 1. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato:__
27. oktober 2025

__Endadato:__
19. desember 2025

## Fakligt innihald

__Endamál:__
At lesandi ogna sær kunnleika um bæði ástøðilig hugtøk og praktiskar nýtsluhættir í hagfrøðiligari læring. Á skeiðnum fáa lesandi eina víðfevnda innleiðslu í algongdar og týðandi hagfrøðiligar mannagongdir og -lærihættir og fyrireikar tey lesandi til framhaldsskeið í maskinlæring. Skeiðið leggur dent á praktiskar nýtsluhættir, men ástøðilig hugtøk verða eisini viðgjørd. Tey lesandi menna neyðugar førleikar at greina stórar mongdir av dátu og læra at velja hóskandi mannagongdir eftir ávísari støðu. Haraftrat læra tey fleiri hentar hættir at visualisera dátur.

__Læruúrtøka:__
Tá skeiðið er lokið, skal tann lesandi vera før/ur fyri at:
o	Meta um og greiða frá grundleggjandi hugtøkum í hagfrøðiligari læring.
o	Nýta og meta um bæði einfaldar- og margfaldar linjurættar regressiónshættir at greina dátusett.
o	Nýta og meta um ymiskar flokkingarhættir so sum logistiska regressión, generativ modell til flokkan og generaliseraði linjurøtt modell.
o	Meta um og grundgeva fyri nýtslu av reguleringshættum. 
o	Meta um og samanbera kjarnuhugtøk, ið verða nýtt, tá ið modell skulu metast og veljast. 
o	Nýta endursýnstøkuhættir so sum kross-staðfesting og bootstrap.

__Innihald:__
 - 	Hvat er hagfrøðilig læring?
o	At meta um neyvleika hjá modellum
o	At viga “Bias-Variance” upp ímóti hvørt øðrum
 - 	Linjurøtt regressión
o	Einføld linjurøtt regressión
o	Margføld linjurøtt regressión
 - 	Flokkan (Classification)
o	Logistisk regressión
o	K-næstu grannarnir
o	Generativ modell til flokkan 
o	Generaliseraði linjurøtt modell 
 - 	Endursýnistøkuhættir
o	Kross-staðfesting
o	Bootstrap
 - 	Val av linjurøttum modellum og regulering 
o	Skerja dimensjónir (PCA) 
 - 	Ikki-linjurøtt modell
o	Fleirliðað regressión
o	Grundleggjandi funktiónir
o	Splines til regressión 
 - 	Dátuvisualiseringshættir

__Læru- og undirvísingarhættir:__
Fyrilestrar, uppgávur, verkætlanir, bólkaarbeiði og sjálvlestur

## Próvtøka

__Próvtøkuháttur:__
Ein hálvvegis-verkætlan og ein enda-verkætlan skulu latast inn til ásettar tíðarfreistir fyri at sleppa til próvtøku. Endaliga próvtøkan er munnlig. Til próvtøkuna skulu tey lesandi verja enda-verkætlanina og meta um ymisk evni, sum hava verið viðgjørd á skeiðinum.

__Próvdøming (innanhýsis/uttanhýsis):__
Uttanhýsis

__Próvtalsstigi:__
7-talsstigin

__Próvtøkudagur/dagar:__
Próvtøkuinnlating verður 19/12-2025. Munnliga próvtøkan verður 08/01 og 09/01, 2026.
Endurpróvtøkan verður í viku 14, 2026.

__Freist fyri frámelding til próvtøku:__
27. oktober 2025

## Ábyrgd og undirvísarar

__Ábyrgd:__
Høgni Carlsson Kamban

__Undirvísarar:__
Høgni Carlsson Kamban


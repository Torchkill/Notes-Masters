# 5720 - Støddfrøðiligt grundarlag til tilgjørt vit

## Skeiðsupplýsingar

__Heiti__
Støddfrøðiligt grundarlag til tilgjørt vit

__Skeiðsnummar__
5720.24

__Lestrarár__
2025-2026

__ECTS__
7,50

__Stig__
Master

__Deildir__
Náttúruvísindadeildin

__Útbúgvingar__
M.Sc. í dátuvísindum

__Fortreytir__
Grundleggjandi vitan um differential og integral rokning, líkindi og geometriskar vektorar í tveimum og trimum dimensiónum.

__Undirvísingarmál__
Undirvíst verður á føroyskum og enskum.

__Tilmelding__
Lesandi á 1. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato__
25. august 2025

__Endadato__
16. oktober 2025

## Fakligt innihald

__Endamál__
Hetta skeiðið hevur sum endamál at geva tí lesandi neyðugu tólini til at tulka úrslit, sum verður framleidd undir dátagreining. Skeiðið fevnir tískil um høvuðshugtøk og arbeiðsháttir frá lineer algebra, differential kalkulus (infinitesimalrokning) og líkinda ástøði.

__Læruúrtøka__
Tá skeiðið er at enda komið, skal tann lesandi kunna: 
 - 	Brúka matrixrokning og Gauss eliminatión.
 - 	Analysera og greiða frá loysningsmongdum hjá líkningaskipanum.
 - 	Greina og greiða frá lineera strukturinum í loysnarmongdum í vektorrúmum.
 - 	Nýta lineerar avmyndanir millum generel vektorrúm.
 - 	Rokna analytiskar eginleikar hjá vektorum.
 - 	Kanna eginleikar hjá matricur og fremja matrix dekompositión.
 - 	Nýta infinitesimalrokning í fleiri variablum.
 - 	Greiða frá líkindum í diskretum og kontinuertum variablum.
 - 	Rokna við líkindafunktiónum og tættleikafunktiónum.
 - 	Optimeringshættir, millum annað gradient descent.

__Innihald__
o	Líkningaskipanir og loysnir.
o	Vektorar og matricur.
o	Vektorrúm, normar og innara produkt.
o	Lineerar avmyndanir og teirri eginleikar.
o	Spektralsetningurin og matrix dekompositión.
o	Infinitesimalrokning: grensuvirði, kontinuitetur, differentialrokning í fleiri variablum, gradientar og optimering.
o	Almenn og víðarigangandi líkindaástøði til maskinlæring: líkindarúm og líkindi, sum og produkt reglu, Bayesa teorem og normalfordeilingin.

__Læru- og undirvísingarhættir__
Fyrilestrar og uppgávurokning (80 tímar). Sjálvstudium og tríggjar skrivligar innlatingar (126 tímar).

## Próvtøka

__Próvtøkuháttur__
4-tímar skrivlig próvtøka. 
Elektroniskir hjálparmiðlar eru ikki loyvdir.
Innlatingarnar skulu standast fyri at fara til próvtøku.

Endurpróvtøkan hevur sama format.

__Próvdøming (innanhýsis/uttanhýsis)__
Uttanhýsis

__Próvtalsstigi__
7-talsstigin

__Próvtøkudagur/dagar__
Skrivliga próvtøkan verður í viku 43, 2025.
Endurpróvtøkan verður í viku 2, 2026.

__Freist fyri frámelding til próvtøku__
25. august 2025

## Ábyrgd og undirvísarar

__Ábyrgd__
Mortan Janusarson Thomsen

__Undirvísarar__
Mortan Janusarson Thomsen, Esther Chen


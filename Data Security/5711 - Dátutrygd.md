# 5711 - Dátutrygd

## Skeiðsupplýsingar

__Heiti:__
Dátutrygd

__Skeiðsnummar:__
5711.25

__Lestrarár:__
2025-2026

__ECTS:__
7,50

__Stig:__
Master

__Deildir:__
Náttúruvísindadeildin

__Útbúgvingar:__
M.Sc. í dátuvísindum

__Fortreytir:__
Viðmældar fortreytir: Hesi (ella líknandi) skeið:
 - 	Diskret støddfrøði
 - 	Algoritmur og dátustrukturar
 - 	Innleiðandi forritan við Python

__Undirvísingarmál:__
Undirvíst verður á enskum.

__Tilmelding:__
Lesandi á 2. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato:__
2. februar 2026

__Endadato:__
27. mars 2026

## Fakligt innihald

__Endamál:__
At lesandi ogna sær eina víðfevnda fatan av framkomnum hugtøkum í trygd og ogna sær førleikar til sjálvstøðugt at brúka vanliga nýtt amboð og arbeiðshættir og at leggja ætlanir, ið tryggja dátuvernd.

__Læruúrtøka:__
Tá skeiðið er lokið, skal tann lesandi vera før/ur fyri at:
 - 	Meta um kjarnatrygdarreglur og brúka vanliga nýtt amboð og arbeiðshættir at verja dátuvernd 
 - 	Nýta dulmálsvísindahættir, samgildismekanismur og atgongdarstýringarmodell í praktiskum samanhangum 
 - 	Greina trygdarváðar tvørtur um netverksløg og meta um protokollir, so sum IPSec og SSL/TLS
 - 	Sniðgeva tryggar skipanir, sum javna tøknilig krøv, fyriskipanarlig krøv og privatlívskrøv 
 - 	Tulka politikk, lógir og etisk atlit, sum eru viðkomandi fyri dátutrygd

__Innihald:__
 - 	Trygdarhugtøk: trúnaður (confidentiality), heilskapur (integrity), trúvirði (authenticity)
 - 	Dulmálsvísindi (cryptography):
	 - 	symmetrisk dulmálsvísindi 
	 - 	asymmetrisk dulmálsvísindi 
	 - 	møguleikar og avbjóðingar við kvantadulmálsvísindi (quantum cryptography)
 - 	Lykla umbýti (key exchange)
 - 	Samgildi (authentication), talgild undiskrift og PKI
 - 	Atgongdarstýring (Access control)
 - 	Differential privacy
 - 	5-lags TCP/IP protokoll modell
 - 	IPSec og SSL ella líknandi protokollir
 - 	Váðaleiðsla og trygg netsniðgeving
 - 	Politikkur (policies), lógir og etikkur

__Læru- og undirvísingarhættir:__
Fyrilestrar, uppgávur, innlatingar, sjálvlestur

## Próvtøka

__Próvtøkuháttur:__
Øll kravd avrik skulu vera staðin fyri at sleppa til próvtøku. Próvtøkan er ein 4-tímar skrivlig próvtøka. Nýtsla av internetinum undir próvtøkuni er bannað. Endurpróvtøkan hevur sama format.

__Próvdøming (innanhýsis/uttanhýsis):__
Uttanhýsis

__Próvtalsstigi:__
7-talsstigin

__Próvtøkudagur/dagar:__
Skrivliga próvtøkan verður í viku 14, 2026.

__Freist fyri frámelding til próvtøku:__
2. februar 2026

## Ábyrgd og undirvísarar

__Ábyrgd:__
Senyang Huang

__Undirvísarar:__
Senyang Huang


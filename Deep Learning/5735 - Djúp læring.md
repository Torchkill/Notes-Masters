# 5735 - Djúp læring

## Skeiðsupplýsingar

__Heiti__
Djúp læring

__Skeiðsnummar__
5735.24

__Lestrarár__
2025-2026

__ECTS__
7,50

__Stig__
Master

__Deildir__
Náttúruvísindadeildin

__Útbúgvingar__
M.Sc. í dátuvísindum

__Fortreytir__
Hesi (ella líknandi) skeið:
 - 	Innleiðandi forritan við Python
 - 	Maskinlæring
 - 	Støddfrøðiligt grundarlag til tilgjørt vit

__Undirvísingarmál__
Undirvíst verður á føroyskum og enskum-

__Tilmelding__
Lesandi á 2. lestrarhálvu í M.Sc. í dátuvísindum eru sjálvirkandi tilmeldað. Stakgreinalesandi melda seg til skeiðið umvegis Lestrarskrivstovuna.

__Byrjanardato__
14. apríl 2026

__Endadato__
4. juni 2026

## Fakligt innihald

__Endamál__
Endamálið við skeiðinum er, at lesandi ogna sær eina víðfevnda fatan av framkomnum hugtøkum og byggiløgum í nevralum netverkum (neural networks), har fokus er á djúplærutøkni. Lesandi ogna sær førleikar at sjálvstøðugt brúka optimeringsalgoritmur, reguleringshættir og nýmótans nevral netverksmodell, so sum convolutional nevral netverk og transformers, til uppgávur í veruliga heiminum. Harumframt ogna lesandi sær førleikan at meta kritiskt um avrik, nýtslu og avmarkingar hjá hesum modellum innan AI-gransking og vinnu.

__Læruúrtøka__
Tá skeiðið er lokið, skal tann lesandi vera før/ur fyri at: 

 - 	Greiða frá grundleggjandi hugtøkum í djúpum nevralum netverkum.
 - 	Nýta gradient descent algoritmur, backpropagation og reguleringshættir til at optimera nevral netverk. 
 - 	Greiða frá kjarnuhugtøkum í convolutional nevralum netverkum og hvussu tey verða nýtt til teldusjón (computer vision). 
 - 	Greiða frá kjarnuhugtøkum í transformer modellum og hvussu tey verða nýtt til natural language processing (NLP).
 - 	Meta um styrki og veikleikar hjá modellum.
 - 	Gera eina verkætlan og tulka úrslit við at nýta telduskipan (computational framework) til GPU forritan so sum PyTorch. 
 - 	Skipa og skriva eina samanhangandi og greiða tøkniliga frágreiðing um verkætlanararbeiðið.

__Innihald__
 - 	Nágreiniligt yvirlit yvir djúp nevral netverk, harímillum byggiløg og meginreglur.
 - 	Optimeringshættir, eitt nú gradient descent hættir.
 - 	Backpropagation og hvussu tað verður nýtt at trena nevral netverk.
 - 	Hættir at fyribyrgja yvirfitting í nevralum netverkum, eitt nú weight decay, dropout og at steðga tíðliga (early stopping).
 - 	Byggiløg til convolutional nevral netverk, ið vanliga verða nýtt til myndaviðgerðaruppgávur.
 - 	Byggiløg til transformers, attention mekanisman og nýtsluhættir í natural language processing (NLP) uppgávum. 
 - 	Innleiðsla í graf nevral netverk (graph neural networks) og nýtsluhættir til skipa dáta.

__Læru- og undirvísingarhættir__
Fyrilestrar, uppgávur, verkætlanir, bólkaarbeiði og sjálvlestur

## Próvtøka

__Próvtøkuháttur__
Ein uppgáva og ein verkætlan skulu gerast meðan skeiðið koyrur. Uppgávan og ein frágreiðing av verkætlanini skulu latast inn, og tann lesandi skal hava staðið báðar til ásettar tíðarfreistir fyri at sleppa til próvtøku. Endaliga próvtøkan er munnlig við ongari fyrireikingartíð. Fyrru helvt av próvtøkuni verja tey lesandi verkætlanar frágreiðingina, og seinnu helvt tosa vit um spurningar úr pensum, ið tey lesandi draga tilvildarliga. Eingin hjálparmiðil er loyvdur undir próvtøkuni, undantikið avrit av frágreiðingini. Munnliga próvtøkan telur 100% av próvtalinum. Endurpróvtøkan fer fram á sama hátt.

__Próvdøming (innanhýsis/uttanhýsis)__
Uttanhýsis

__Próvtalsstigi__
7-talsstigin

__Próvtøkudagur/dagar__
Próvtøkuinnlatingin verður 05/06-2026. Munnliga próvtøkan verður 18/06-2026 og 19/06-2026.

__Freist fyri frámelding til próvtøku__
14. apríl 2026

## Ábyrgd og undirvísarar

__Ábyrgd__
Høgni Carlsson Kamban

__Undirvísarar__
Barbara Scalvini, Høgni Carlsson Kamban

